---
title: 'Väikelaste peavigastused'

description: 'on peaga seotud traumaatilise sündmuse tagajärjel tekkinud ajufunktsiooni(de) häire või kahjustus. Peatrauma tabab kõige sagedamini lapsi (eriti alla viieaastaseid), noori (15−24a) ja eakaid üle 75a. Peatraumade arv on viimasel aastakümnendil tõusnud. Näiteks on sellel ajaperioodil noorte spordist põhjustatud peatraumade arv erakorralise meditsiini osakondades kasvanud 40%.'
---



**Peatrauma: Ülevaade, Diagnoosimine ja Taastumine**



Mitte alati ei ole peatrauma tõsidusest tõendeid kohe. Järgnevate tundide või päevade jooksul võivad ootamatult tekkida uued sümptomid või tüsistused. Kõige kriitlisemad on esimesed 24 traumajärgset tundi. Keegi peaks sel ajal alaliselt lapse läheduses viibima. Kui tekib mõni allpoolloetletud sümptomitest, tuleb koheselt pöörduda arsti poole või tulla haiglasse tagasi:

- Ebatavaline uimasus või oluliselt raskendatud ärkamine – last ei ole võimalik unest üles äratada (uneperioodil tuleks äratada patsienti iga 2 tunni järel).
- Püsiv või süvenev iiveldus või oksendamine.
- Krambid või muud hood.
- Vere või vesise eritise olemasolu ninast või kõrvast.
- Tugevnev peavalu.
- Nõrkuse või tuimuse teke käes või jalas.
- Segasus või kummaline käitumine.
- Ebakindlus kõndimisel.
- Desorientatsioon isikus või kohas.
- Üks pupill suurem kui teine, silmade kummaline liikumine, kahelinägemine või muud nägemishäired.
- Väga kiire või aeglane pulss või ebatavaline hingamisrütm.

**Kodused Ravisoovitused:**
- Pange vigastuse kohal olevale turses alale riidega (nt käterätiga) kaetud jääkott.
- Kui turse süveneb oluliselt, helistage kiirabisse või pöörduge haiglasse.
- Süüa või juua võib eriliste piiranguteta.
- Alkohoolseid jooke ei tohi tarvitada vähemalt kolm päeva pärast traumat!
- Ärge tarvitage tugevaid valuvaigisteid esimese 24 tunni jooksul pärast traumat.
- Ärge tarvitage aspiriini!
- Lapsele peab olema tagatud lamamisrežiim ning võimalus seisundi halvenedes koheselt haiglasse tagasi pöörduda.

**Paranemine:**
Laste kerge peatrauma sümptomid ja nende möödumine on väga erinev. Mõnel lapsel kaovad kaebused paari päevaga, teistel võtab taastumine rohkem aega. Enamus lapsi paraneb täielikult 3−4 nädala jooksul, kui on rakendatud õiget puhke- ja jälgimisrežiimi. Üksikutel juhtudel võib peatraumal olla pikaajalisem järelmõju, sealhulgas probleemid käitumises, õppimises ja koolitegevustes.

**Tagasipöördumine Kooli ja Trenni:**
Kerge peatrauma korral on vajalik varuda aega, et lapse kaebused taanduksid täielikult. Aeg, mis kulub tavapärase vaimse ja füüsilise koormuse juurde tagasipöördumiseks, on lastel erinev, ulatudes paarist päevast nädalateni. Osad autorid soovitavad koolitööga jätkata juba 2-3 päeva pärast, et kiirendada taastumist.

Kindlasti informeerige õpetajat ja treenerit lapse peatraumast.

Tagasipöördumine kooli/lasteaeda peaks toimuma astmeliselt, pakkudes lapsele võimalust alustada poolikute koolipäevadega (1−3 tundi) ning arutades klassijuhatajaga kontrolltööde edasilükkamise ja järelvastamise võimalusi. Järgige kindlat päevarežiimi, mis aitab lapsel toimuvat paremini mõista ja sellega kohaneda. Paluge õpetajalt anda lapsele koolitööks ja testide tegemiseks rohkem aega. Olge paindlik nõudmistes ja kannatlik, hoides lapsega häid suhteid, nii aitate lapse paranemisele kaasa.

Ka treeningutesse ja kehalise kasvatuse tundidesse naasmisel soovitatakse astmelist lähenemist, kus iga samm kestab vähemalt 24 tundi.

Kui sümptomid uuesti tekivad, tuleb koormust vähendada. Alati treeneriga nõu pidada ja läbi rääkida lähtuda reeglist: “mitte liiga palju ja mitte liiga vähe!“

![peavigastus](/269273098-3a54e6f8-5b46-4e1a-bf83-97f8c47cd834.png)