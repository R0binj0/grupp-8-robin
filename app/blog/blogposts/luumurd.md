---
title: 'Luumurd'
logo: 'fa-solid fa-bone'
description: 'Luumurrud on üsna tavalised vigastused lastel, kuna nende luud arenevad ja kasvavad. Luumurrud võivad juhtuda mängides, sporti tehes või isegi igapäevaste tegevuste käigus'
---

Kui laps saab vigastatud kehaosa liigutada (sõrm, käsi, jalg, pahkluu), siis sageli arvatakse, et ju siis luu ei ole katki. Paraku ei ole see kõige kindlam luumurdude välistamise viis.
Murtud pahkluu või jalaga on tegelikult võimalik käia, eriti sageli varbaluu murru korral. Mõlemad luumurrud jäävad ravimata, kuna inimene saab vigastatud jäsemele toetuda või seda liigutada.
Kui su laps sai viga, kuid vigastus ei tundu tõsine (see tähendab, et kiirabisse ei ole vaja helistada ning pealiskaudne vaatlus ei näita midagi, katkisi luuotsi ega deformeerunud luud ei paista), kuid sa pole kindel, kas tegu on nihestuse või luumurruga, vii laps arsti juurde ja röntgenisse nii ruttu kui võimalik.
Luumurrule võivad viidata järgmised märgid:
- Õnnetuse hetkel oli kuulda praksatust või hõõrdumisele viitavat heli.
- Lapsel on väga valus vigastatud kohale toetuda või seda liigutada, kuigi ta võib suuta seda teha.
- Vigastatud koht punetab või on paistes ning katsudes valus; konkreetsele kohale õrnalt vajutades tekib tugeb valuaisting.
- Vigastatud koht ei näe normaalne välja (jäse on kõver või veidra nurga alla paindunud).

Jälgi hoolega lapse reaktsiooni. Luumurrud ei ole alati ilmselged ning et parem on laps kahtluse korral võimalikult kiiresti arsti juurde viia. Hea uudis on see, et kuna laste luud alles kasvavad on need täiskasvanu luudest pehmemad ning pigem "painduvad", kui murduvad täiesti. Pealegi paranevad väikeste laste luud kaks korda kiiremini kui teismeliste ja täiskasvanute omad.