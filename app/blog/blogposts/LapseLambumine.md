---
title: 'Lämbumine'
icon: 'fa-solid fa-baby'
description: 'Lapse lämbumine ei ole ainult tõsine mure, vaid ka vanemate ja hooldajate üks suurimaid hirme. See särav juhend mitte ainult ei valgusta teid, vaid annab ka konkreetseid samme, mida järgida!'
---

## Lämbumine

Väikesed lapsed panevad kõik leitud asjad suhu. Pisikesed esemed, näiteks pärlid, pähklid, herned või lego klotsid
võivad neelamisel sattuda hingetorusse ning laps ei saa enam hingata. Hingetorusse võib sattuda ka toit, eriti kui laps söömise ajal nutab või räägib.
Tüüpilised tunnused:
- järsku tekkiv äge köha, hingamise takistus;
- laps on hirmul;
- nahk värvub siniseks.

Mida teha?

- Kui laps suudab veel hingata ja köhib, oodake.
- Kui laps enam ei hinga, tuleb kiiresti tegutseda (keegi kolmas peaks kutsuma abi):

suurem laps pange risti üle oma põlvede, pea allapoole rippu, ja koputage 4 –5 korda abaluude vahele; imik pange oma käsivarrele, pea allapoole, ja koputage samamoodi abaluude vahele.
Kui eelmine võte ebaõnnestus, laps ei hakka hingama, proovige uuesti nii: suurema lapse puhul - seiske tema selja taha, pange
käed tema ümber nii, et üks käsi on rusikas vahetult nabast ülevalpool vastu kõhtu ja haarake teisega sellest kinni. Tõmmake kätt nõksatusega enda poole, suunaga abaluude poole. imik pange selili ja suruge oma rusikas õrnalt kõhtu
suunaga rinna poole.
Äkiline rusikaga vajutamine võib võõrkeha hingamisteedest välja lükata. Korrake protseduuri kuni 5 korda.
- Isegi juhul, kui võõrkeha õnnestus edukalt eemaldada, peab arstil laskma kontrollida, kas lapse hingamisteed
on vabad ja pole kahjustatud. Pärast hingamistakistusega lämbumist minge kiiresti arsti
juurde, kuigi laps tunneb end võib-olla päris hästi.