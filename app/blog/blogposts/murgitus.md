---
title: 'Mürgistus ja söövitus'
logo: 'fa-solid fa-skull-crossbones'
description: 'Mürgistuse korral on lapse päästmine tihti minutite küsimus. Mitmed ained, näiteks puhastusained, imenduvad
kiiresti kehasse või söövitavad suu, kõri ja söögitoru limaskesta. Enamuse mürgistusi põhjustavad ravimid (40%) ja majapidamise kemikaalid (25%).'
---

### Mürgistuse korral on lapse päästmine tihti minutite küsimus. Mitmed ained, näiteks puhastusained, imenduvad kiiresti kehasse või söövitavad suu, kõri ja söögitoru limaskesta. Enamuse mürgistusi põhjustavad ravimid (40%) ja majapidamise kemikaalid (25%).

Viited sellele, et laps on midagi mürgist söönud või joonud:
- jäägid suus;
- ravimid on kadunud;
- laps istub lahtise pesupulbripaki või puhastusvedeliku pudeli ees;
- imelik käitumine: loid või ülierutatud,
### Mida teha?
- Püüdke esmalt välja uurida, mida ja kui palju ta võttis.
- Helistage 112 ja kutsuge abi!
- Helistage mürgistusteabekeskusesse 16662 ja küsige, kas saate vahepeal midagi teha.
Kiirabi, mürgistuskeskus ja lastehaigla tahavad teada:

mida laps võttis;
kui palju mürki laps neelas;
kui kaua aega on mürgi söömisest möödunud;
kas lapsel ilmnevad mõned mürgistuse sümptomid: loidus, erutus, krambid, halb hingamine, kiire pulss,
oksendamine;
mida olete ise teinud lapse abistamiseks.
Haiglasse minnes võtke alati kaasa taimed, mida ta sõi, karbid, pudelid või purgid, millest ta midagi võttis, või
lusikatäis okset. See aitab õiget ravi määrata!
Kuidas last aidata enne kiirabi tulekut?
Üldised põhimõtted:
- Oksendamise esilekutsumine ei ole tavapärane ravi, näpud-kurku- meetod enamuses ei aita.
- Andke meditsiinilist sütt, see takistab suu kaudu võetud ainete imendumist. Süsi ei aita alkoholi, petrooleumi,
bensiini, söövitavate hapete ja aluste korral.
- Ärge andke lapsele rohkelt juua, see võib viia mürgise aine maost soolde või esile kutsuda iivelduse ja oksendamise.
- Mürki neutraliseerivaid aineid andke ainult siis, kui seda soovitab mürgistuskeskus.
- Kui laps on teadvuseta, kontrollige tema hingamist ja pulssi. Kui ta hingab, pange ta küliliasendisse. Pulsi ja
hingamise puudumise korral alustage kohe elustamist.

Ravimi-, taime-, marjamürgistuse korral puhastage lapse suu mürgijäänustest ja andke meditsiinilist sütt
mõne lonksu veega.
Pesu- või loputusvahendi, dušigeeli, šampooni vm pesuvahendi korral loputage lapse suu ja andke talle
veidi juua.
Majapidamiskemikaalide söövituse korral (näiteks nõudepesumasina, ahju- ja muud puhastuslahused,
kaaliumpermanganaadi k r is tal l i d ) ärge kunagi kutsuge oksendamist esi l e – see võib teki tada
lisasöövitust söögitorus ja neelus. Loputage lapse suu ja andke lapsele veidi juua, kõige parem on vesi
(ilma gaasita) või tee. Kui söövitav aine on sattunud nahale, loputage seda kohta jooksva vee all vähemalt
veerand tundi. Söövituse korral tuleb laps kiiresti haiglasse viia!
Bensiini, petrooleumi, süütevedeliku neelamise korral ärge andke lapsele meditsiinilist sütt ega juua. Väike
lonks ei põhjusta eluohtlikku mürgistust. Kõige ohtlikum on lenduvate ainete sattumine hingamisteedesse, kui laps
köhib või oksendab.
Alkoholimürgituse korral laps tavaliselt oksendab. Katke ta soojalt kinni ja kutsuge kiirabi.
Lapse turvalisuse eest hoolt kandes on võimalik ohtu vältida.
Hoidke ravimeid ja kemikaale lapsele kättesaamatus kohas luku taga. Laps leiab tableti ka vanaema sahtlist,
hoidja või külalise käekotist ning taskust! Ärge istutage mürgiseid taimi majja ega aeda (vt Turvaline
kodu; Turvaline aed ja õu)