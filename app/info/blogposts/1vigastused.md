---
title: 'Vigastuste vältimine'
icon: 'fa-solid fa-droplet'
description: 'Vigastuste vältimise üldised reeglid
kokkuvõttev tekst -
Kõiki ohte on võimatu ette näha, kuid pidage alati meeles
reeglid, mis aitavad ära hoida igapäevaseid hädaolukordi:'
size: ""
---

![laps](/img/beebi.png)

Vigastuste vältimise üldised reeglid
kokkuvõttev tekst -
Kõiki ohte on võimatu ette näha, kuid pidage alati meeles
reeglid, mis aitavad ära hoida igapäevaseid hädaolukordi:

## kogu tekst:
Imikud arenevad vahel ootamatult kiiresti ning hakkavad
pöörama-keerama või istuma-astuma siis, kui te seda
kõige vähem ootasite. Ärge kunagi jätke imikut üksi
voodile, diivanile, mähkimislauale. Kõik, mida on vaja
lapse mähkimiseks, riidesse panekuks või puhastamiseks, olgu käeulatuses võtta.
- Lapse käeulatuses ei tohi olla paelu, kette, nööri. Ka lutipael ei tohi ulatuda ümber kaela.
- Pange beebi kiik alati põrandale ja beebi seal rihmaga
kinni.
- Ärge kunagi jätke imikut või väikelast koera või kassiga
üksi.
- Ärge kunagi võtke kätte midagi kuuma, kui laps on teil
süles.
- Ärge jätke last üksi mängima lahtise aknaga tuppa või
vee äärde.
- Hakake väikelast varakult õpetama, kuidas käituda
tänaval.
- Kui sõidutate last jalgrattatoolis, tuleb talle koos tooliga
osta ka kiiver.
- Ärge kunagi hüüdke last, kui ta on teisel pool teed. Laps
hakkab alati kohe jooksma teie poole ja võib jääda auto
alla.
- Ärge jätke imikut ja väikelast teiste väikeste laste hoole
alla. Hoidjaks sobib alles teismeline.
- Ärge ülehinnake oma lapse ohutunnet – väikelaps ei
oska ohtu ette näha.
- Kui te olete midagi lapsele keelanud, ärge lootke, et ta
seda alati mäletab.
8
- Olge ülimalt hoolas last jälgima, kui vesi, tuli, klaas või
liiklus on lähedal.
- Ärge arvake, et kui lapsed mõnes vanuses tavaliselt
seda-teist ei oska, ei tee seda ka teie laps. Ta võib teha
midagi hoopis ootamatut.
- Kui võtate lapse endaga kaasa uude kohta (basseini,
rõdule, juuksurisalongi jm), veenduge, et seal on tema
jaoks ohutu.
- Ärge kunagi jätke väikelast üksi vannituppa ka siis, kui
vann on tühi. Ta võib kraani lahti keerata ja end kuuma
veega ära põletada.
- Hoidke kõik arstirohud, kosmeetika ja kodukemikaalid
lapsele kättesaamatus kohas. Ärge kunagi pange
puhastusvedelikke joogipudelitesse. Süütevedelikud
ja õlilambid tuleb kohe pärast kasutamist lapsele kättesaamatusse kohta panna.
- Ärge jätke laiali asju, mida laps saab alla neelata: kruvid,
nööbid, pärlid jm. Need võivad kergesti sattuda ka kõrva,
ninna, kõrri, hingamisteedesse.
- Pange kuum triikraud kohe käeulatusest ära, et ta ei
tõmbaks seda endale peale.
- Ka kõik teised elektririistad tuleb kohe pärast kasutamist
võrgust välja võtta ja lapsele kättesaamatusse kohta
panna. Tikud ja tulemasinad olgu samuti luku taga.
- Ärge kunagi andke lapsele mängimiseks plastikkotti või
kiletükki. See võib liibuda vastu nägu ja laps lämbub. Ka
suuremad lapsed ei oska üksteist sel juhul aidata.
- Ärge kunagi jätke kuuma vee või supipotti pliidile, nii et
seda saab haarata. Laps tahab alati vaadata, mis potis on,
ja tõmbab kuuma sisu endale kaela. Kui vaja, jätke pott
pliidi tagumisele plaadile ja keerake sang seina poole.
- Enne toalillede ostmist küsige järele, kas need pole
mürgised.