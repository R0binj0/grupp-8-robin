---
title: 'Turvaline autosõit'
icon: 'fa-solid fa-car'
description: '
Peaaegu kõik lapsed armastavad autosõitu, kuid kõikidest
turvareeglitest tuleb kinni pidada ka lühisõidu puhul.'
---

### Peaaegu kõik lapsed armastavad autosõitu, kuid kõikidest turvareeglitest tuleb kinni pidada ka lühisõidu puhul.

![laps](/img/family-car-drawing-vector-114836231.png)

Väikelaps peab istuma tagaistmel talle sobivas turvatoolis, mis on kinnitatud istme külge. Turvatoolis peab
laps olema kinnitatud talle sobiva pikkusega rihmadega.
- Imikutele on sobivaim beebi turvahäll, milles last saab
ka kanda ja kiigutada. Imiku turvahäll tuleb panna tagaistmele, kui autol on turvapadjad ees või küljel. Esiistmele võib turvahälli kinnitada seljaga sõidu suunas ainult
niisugusel autol, millel ei ole turvapatju või millel saab
neid välja lülitada.
- Aastaid kasutatud turvatoolide rihmad võivad olla
“väsinud” - kui vähegi võimalik, ostke lapsele uus tool.
- Auto tagaustel peavad olema nn. lapselukud – siis ei
saa laps ust sõidu ajal lahti teha ja ka peatudes laseb
vanem ta autost välja. Nii võite kindel olla, et ta autost
välja ei kuku.
- Autosõidul kehtivad käitumisreeglid, mida peab juba
varakult õpetama: ära pista pead ega kätt või ükskõik
mida välja lahtisest autoaknast või katuseluugist; ära
karju ega hüüata ootamatult – see häirib juhti. Kui lapsed
muutuvad autos liiga rahutuks ja vallatuks või tekib
omavaheline tüli, on targem auto kinni pidada ning tüli
ära lahendada. Väsimuse vastu aitab väike võidujooks
või võimlemine.
- Enne sõidu alustamist kontrollige alati, kas kõik rihmad
on korralikult kinni.
- Ärge jätke väikelapsi peatuse ajal turvatooli istuma, nad ei
saa end peaaegu üldse liigutada ja muutuvad rahutuks.
- Ärge jätke beebit või ka suuremaid lapsi üksi autosse
magama, laps kuumeneb väga kiiresti üle.