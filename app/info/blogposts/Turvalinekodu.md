---
title: 'Turvaline kodu'
icon: 'fa-solid fa-house'
description: 'Vigastuste riski vähendamiseks on palju võimalusi, mis
on lihtsalt rakendatavad igas kodu'
size: ""
---

Katke kodus kõik elektrikontaktid erilise kattega, et laps
ei saaks elektrilööki, kui ta torkab sinna sõrme või mõne
terava asja. On olemas ka selliseid katteid, mis lülitavad
voolu automaatselt välja.
- Pange kõigile treppidele üles ja alla võred, millest
laps ei saa üle astuda ja mis on kindlalt kinni. Võred
peaksid olema vertikaalsed, siis ei saa laps hakata
nendel ronima. Võrepulkade vahe peab olema 4,5-6,5
cm, et lapse sõrmed või pea ei saaks võre vahele kinni
kiiluda. Treppi või rõdu kaitsev võrevärav peab olema
lukustatud.
- Lapsevoodi võrepulkade vahe peaks olema 4,5- 6,5 cm,
siis ei saa sinna vahele kinni jääda. Voodipõhja peaks lapse
kasvades saama allapoole lasta, et ta end üle voodiääre
ei upitaks. 1,5-2 aastane laps peaks saama voodist ise
välja tulla – jalutsist võiks mõned võrepulgad ära võtta,
et ta sealt vabalt läbi mahuks.
- Ärge soetage oma lapsele ”rataspükse”, selle liikumist
ei suuda väikelaps kontrollida ning põrkab sageli vastu
mööblit, ahju, võib jääda kinni vaibaserva taha ning
ennast vigastada. Rataspüksid ei arenda last!
7
- Kui kasutate lahtist tulekollet, ümbritsege see ohutusvõrega. Ka kuuma ahju ees peaks olema kaitsevõre, siis ei
juhtu põletusi, kui kogemata vastu ahjuust puutuda.
- Kõik sahtlid ja kapiuksed toas, köögis, vannitoas või
mujal peavad olema lukus, kui seal on esemeid, vedelikke, pulbreid või midagi muud, mis võib lapsele viga
teha. Kaheaastane on võimeline ronima mööda raamaturiiulit ka lae alla, et ahvatlevaid asju kätte saada.
- Klaasuksed, -riiulid ja -lauad peavad olema purunematust klaasist. Kõik, mis maha kukkudes puruks võiks
minna, on targem väikelapse käeulatusest ära panna.
- Libisevad vaibad, libedad kahhelpõrandad või kivist
trepiastmed tuleks karedaks teha teipide või kattemattidega.
- Mürgised taimed (luuderohi, jõulutäht, inglitrompet jt.)
panna kõrgele või viia ära.